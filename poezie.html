<!DOCTYPE html>
<html lang="ro">
    <head>
        <meta charset="utf-8" />
        <title>Rugă pentru părinţi - poezie de Adrian Păunescu</title>
    </head>
    <body>
        <h1>Rugă pentru părinţi -Adrian Păunescu</h1>
        <img src="https://upload.wikimedia.org/wikipedia/commons/thumb/c/ca/Adrian_P%C4%83unescu.jpg/300px-Adrian_P%C4%83unescu.jpg" width="300" height="435" alt="imagine Adrian Paunescu">
        <p>Enigmatici şi cuminţi,
            <br>Terminându-şi rostul lor,
            <br>Lângă noi se sting şi mor,
            <br> Dragii noştri, dragi părinţi
        </p>
        <p>
            <br>Chiamă-i Doamne înapoi
            <br>Că şi-aşa au dus-o prost,
            <br>Şi fă-i tineri cum au fost,
            <br>Fă-i mai tineri decât noi.
        </p>
        <p>
            <br>Pentru cei ce ne-au făcut
            <br>Dă un ordin, dă ceva
            <br>Să-i mai poţi întârzia
            <br>Să o ia de la început.
        </p>
        <p>
            <br>Au plătit cu viaţa lor
            <br>Ale fiilor erori,
            <br>Doamne fă-i nemuritori
            <br>Pe părinţii care mor.
        </p>
        <p>
            <br>Ia priviţi-i cum se duc,
            <br>Ia priviţi-i cum se sting,
            <br>Lumânări în cuib de cuc,
            <br>Parcă tac, şi parcă ning.
        </p>
        <p>
            <br>Plini de boli şi suferind
            <br>Ne întoarcem în pământ,
            <br>Cât mai suntem, cât mai sunt,
            <br>Mângâiaţi-i pe părinţi.
        </p>
        <p>
            <br>E pământul tot mai greu,
            <br>Despărţirea-i tot mai grea,
            <br>Sărut-mâna, tatăl meu,
            <br>Sărut-mâna, mama mea.
        </p>
        <p>
            <br>Dar de ce priviţi asa,
            <br>Fata mea şi fiul meu,
            <br>Eu sunt cel ce va urma
            <br>Dragii mei mă duc şi eu.
        </p>
        <p>
            <br>Sărut-mâna, tatăl meu,
            <br>Sărut-mâna, mama mea.
            <br>Rămas bun, băiatul meu,
            <br>Rămas bun, fetiţa mea,
        </p>
        <p>
            <br>Tatăl meu, băiatul meu,
            <br>Mama mea, fetiţa mea.
        </p>
    </body>

</html>